[
    {   
        "question": "1. ނަވާނަވައި މޫވްމަންޓް (ހަރަކާތް) ހިންގަނީ ކޮންބައެއް؟",
        "answer": "މި މޫވްމަންޓް ހިންގަނީ މިހާރު އުފެދިފައި އޮތް މަދު ބަޔަކު ކޮންޓްރޯލްކުރާ ސިޔާސީ ހަރަކާތްތަކާއި ހިތްހަމަނުޖެހޭ ދިވެހި ރައްޔިތުން. މިމޫވްމަންޓްގައި ހިމެނެނީ އެކި ދާއިރާތަކުގެ އެކިފެންވަރުގެ އެކި ރަށްރަށަށް ނިސްބަތްވާ ދިވެހި ރައްޔިތުން."
    },
    {   
        "question": "2. ނަވާނަވައި ސިޔާސީ މޫވްމަންޓުގެ (ހަރަކާތުގެ) މަގުސަދު އަދި ބޭނުމަކީ ކޮބާ؟",
        "answer": "މަގުސަދަކީ މިހާރުއޮތް މަދު ސިޔާސީ ބަޔަކު ކޮންޓްރޯލްކުރާ ސިޔާސަތްތަކުގެ ބަދަލުގައި އާއްމު މީހުން ބޭނުންވާ، އާއްމު މީހުންނަށް ފައިދާވާ، މީހުންގެ ފަރާތުން އުފެދޭ ސިޔާސަތު ތަކެއް އެކަށައެޅުން އަދި އެކަމަށް ވަކާލަތުކޮށް މި ސިޔާސަތުތައް ކުރިއެރުވުން. މިސިޔާސަތުތައް ތަންފީޒް ކުރެވިއްޖެނަމަ އެދެވޭ ހެޔޮބަދަލުތަކެއް އާއްމު މީހުންނަށް ލިބިގެންދާނެ."
    },
    {   
        "question": "3. ތިކަމުގައި އަހަރެން ބައިވެރިވާންވީ ކީއްވެ؟",
        "answer": "ނަވާނަވައި މޫވްމަންޓްއަކީ ތިރީގައިވާ ކަންކަން ހައްލުކުރުމަށް އާއްމު ރައްޔިތުންނާއި އެކު މަސައްކަތްކުރާ ބަޔަކަށް ވާތީ އަދި  މިކަންކަމުގެ ސަބަބުން އެތައް ރައްޔިތުންގެ ދިރިއުޅުމަށް ހެޔޮބަދަލުތަކެއް އަންނާނެތީ:\n    * އާއްމު ރައްޔިތުންގެ ދިރިއުޅުމާއި ގުޅުންހުރި ސިޔާސަތުތަކެއް އެކަށައެޅި މުއްސަދިންނާއި އާއްމު ރައްޔިތުންނާއި އޮތް ތަފާތު ކުޑަކުރުން.\n* އިޖްތިމާއީ ބޯހިޔާވަހިކަމުގެ ސިޔާސަތުތަކުގެ ތެރެއިން ގެދޮރުގެ ދަތިކަމަށް އެކަށީގެންވާ ހައްލެއް ހޯދުން.\n* ވަޒީފާގެ ފުރުސަތު ތަނަވަސްވެ މަސައްކަތްކުރާ މީހުންނަށް ފުދިގެން އަބުރުވެރި ދިރިއުޅުމެއް އުޅެވޭނެ ވަރުގެ އެކަށޭނަ އުޖޫރައެއް ދެވޭނެ އަދި ތައުލީމްއާއި ތަމްރީން ހިލޭ ދައުލަތުން ފޯރުކޮށްދޭނެ ސިޔާސަތެއް ކަޑައެޅުން."
    },
    {   
        "question": "4. ތިޔަ ސިޔާސީ  މޫވްމަންޓުގެ (ހަރަކާތުގެ) އަޑީގައި އުޅެނީ ކޮންބައެއް؟",
        "answer": "އަހަރެމެންގެ ސިޔާސީ ހަރަކާތަކީ އެއްވެސް ވިޔަފާރިވެރިއެއް ނުވަތަ އެނޫންވެސް ނުފޫޒުގަދަ މީހެއްގެ ވަށައިގެން އެނބުރޭނެ ހަރަކާތެއް ނޫން. މިހަރަކާތުގެ އަޑީގައިވެސް މަތީގައިވެސް ތިބީ އާއްމު ރައްޔިތުން."
    },
    {   
        "question": "5. ތިޔަ ސިޔާސީ  މޫވްމަންޓް (ހަރަކާތް) ގައި ބައިވެރިވެވޭނީ ކިހިނެތް؟",
        "answer": "މި ސިޔާސީ ހަރަކާތުގައި ބައިވެރިވެވޭނެ އެތައްގޮތްތަކެއް އެބަހުރި. ބައްދަލުވުންތަކާއި ހަރަކާތްތަކުގައި އަމަލީ އަދި ފަންނީގޮތުން ބައިވެރިވުން، އެކިއެކި މީޑިއާގައި މި ސިޔާސީ ހަރަކާތް ކުރިއަރުވައި ފުޅާކުރަން މަސައްކަތްކުރުން  އަދި މިހަރަކާތުގައި ބައިވެރިވާނެ އިތުރުފަރާތްތައް ހޯދައި ބައްދަލުވުންތަކަށް ދައުވަތުދިނުން. މި ސިޔާސީ ހަރަކާތާއިބެހޭ އިތުރު ތަފްސީލްތައް ސޯޝަލް މީޑިއާއިން ލިބެންހުންނާނެ."
    },
    {   
        "question": "6. ތިޔަ ސިޔާސީ  މޫވްމަންޓް (ހަރަކާތް) ފެށެނީ ކޮންއިރަކުން؟",
        "answer": "މިހާރު މިދެން ފެށުނީ."
    },
    {   
        "question": "7. ތިޔަ ސިޔާސީ  މޫވްމަންޓުން (ހަރަކާތުން) އެދެވޭ ބަދަލެއް ގެނެވިދާނެތަ؟",
        "answer": "މިކަމުގައި ހެޔޮބަދަލެއް ގެނެވޭނީ ރައްޔިތުންގެ އެއްބާރުލުމާއި، ބައިވެރިވުމާއިއެކު އިތުބާރު ހުރި ގޮތެއްގައި ކުރެވޭ ބުރަ މަސައްކަތުން. އަހަރެމެން އެންމެން މިކަމުގައި ބައިވެރިވެ މިހަރަކާތް ކުރިއަރުވަން ފުރިހަމަގޮތެއްގައި މަސައްކަތްކުރެވިއްޖެނަމަ އެދެވޭ ހެޔޮބަދަލެއް ގެނެވިދާނެ ކަމަށް އަހަރެމެން އެންމެންނަށްވެސް ހިތުގެ އަޑިން ގަބޫލްކުރަން. އަދި މިހާރު ދިވެހި ރާއްޖޭގައި ސިޔާސީކަންކަން ރޭވިފައި އޮތްގޮތް ބަދަލުކުރެވޭނެކަމާއި ހެޔޮބަދަލެއް ގެނެވޭނެކަމަށް އަހަރެމެން ގަބޫލްކުރަން."
    },
    {   
        "question": "8.  ތިޔަ ސިޔާސީ  މޫވްމަންޓުއާއި (ހަރަކާތާއި) މިހާރު އުފެދިފައި ހުރި ސިޔާސީ ޕާޓީތަކާއި ފިކުރުތަކާއި ތަފާތުވަނީ ކިހިނެއް؟",
        "answer": "މިހާރު އުފެދިފައި ހުރި ހުރިހާ ޕާޓީތަކާއި ހިލާފަށް މި މޫވްމެންޓުގެ ކަންކަން ނިންމުމުގައި ރައްޔިތުންގެ ބައިވެރިވުން ފުރިހަމައަށް އޮންނާނެ. އަދި މިމޫވްމަންޓުގެ މަސައްކަތްތަކުގައި މޫވްމަންޓުގެ އިސްކޮށް އުޅޭ ފަރާތްތަކުގެ އަމިއްލަ މަސްލަހަތާއި ބޮޑެތި ވިޔަފާރި ވެރިންގެ މަސްލަހަތުގެ ބަދަލުގައި ކުރިއަށް ނެރޭނީ އާއްމު ރައްޔިތުންގެ މަސްލަހަތެވެ. މި ހަރަކާތުން މަސައްކަތްކުރާނީ ބޮޑެތި ވިޔަފާރިވެރިންނާއި މުއްސަދިންގެ ނުފޫޒުން މިނިވަންވެ ތިބެ، މަސައްކަތްތެރިންނާއި އާއްމުންގެ ހައްގުތައް ރައްކާތެރިކޮށް ކުރިއެރުވުމަށް."
    },
    {   
        "question": "9. ތިޔަ ސިޔާސީ  މޫވްމަންޓުގެ (ހަރަކާތުގެ) އިޖްތިމާއީ އަދި އިގްތިސާދީ ހަމަހަމަކަން ގާއިމްކުރާނީ ކިހިނެއް؟",
        "answer": "މި މޫވްމަންޓުން ނުވަތަ ހަރަކާތުން ދިވެހިރާއްޖޭގެ ގުދުރަތީ ވަސީލަތްތަކުން ލިބޭ އާމްދަނީއާއި މަންފާ ހުރިހާ ދިވެހިރައްޔިތުންނަށް އިންސާފުވެރިގޮތަކަށް، ހަމަހަމަ ކަމާއިއެކު ބެހިގެންދާނެ ގޮތަށް އިގްތިސާދު ބައްޓަންކުރާނެ. މިގޮތުން ވަޒީފާގެ ފުރުސަތު ތަނަވަސްވެ، މަސައްކަތްތެރިންނަށް އެކަށޭނަ އުޖޫރައެއް ދެވި، އާންމުންނަށް ފުދިގެން އަބުރުވެރި ދިރިއުޅުމެއް އުޅެވޭނެ. އަދި އިގްތިސާދު ބައްޓަންކުރުމުގައި މަސައްކަތްތެރިންގެ ބައިވެރިވުމާއި، ބަސްބުނެވޭ މިންވަރު އިތުރުކޮށް، މަސައްކަތްތެރިން ބާރުވެރިކުރެވޭނެ."
    }
]
// ނޯޓް: މި ސިޔާސީ  މޫވްމަންޓުން (ހަރަކާތުން) އަބަދުވެސް މަސައްކަތްކުރާނީ ގަބޫލްކުރާ ހަމަތަކާއި އުސޫލްތަކާއި އެއްގޮތްވާގޮތުގެ މަތީން ރައްޔިތުންގެ މަސްލަހަތު އަބަދުވެސް ރައްކާތެރިކުރުމަށް.